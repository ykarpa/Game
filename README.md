# Гра "Попади у фігурку"
Напишіть Windows Forms застосунок - іграшку "Попади у фігурку".

Сюжет: у випадкових місцях у межах вікна з'являються різноколірні кружечки або зірочки на нетривалий період. За цей час потрібно клацнути на них мишкою. За кожне попадання нараховують очки, за кожен пропущений кружечок нараховують штраф. Гра завершується, коли штраф досягає значення 5 або кількість очків від'ємна.

Додаткові можливості: вибір рівня складності, за замовчуванням - легкий, програма зберігає імена гравців, дату і час спроби, набрану суму очок у файлі; відображає рейтинг учасників (лише найкращий результат серед усіх спроб). Можна вибрати топ 5 гравців, топ 10 гравців, топ 20 гравців, топ 50 гравців, топ 100 гравців, топ 1000 гравців.

Можливі удосконалення сюжету:

Різна ціна фігурок: червона - 10, помаранчева -7, жовта - 5, рожева - 3, біла - 1, чорна - 0, синя - (-1), темно-блакитна - (-2), зелена - (-10), якщо їх не збити - штраф не нараховується. Чорна фігурка особлива, при її збитті, зникають всі фігурки, що є на екрані і нараховуються очки за кожну, що була.

Поступово збільшується складність гри, тобто, збільшується кількість кульок на екрані.

Власні вдосконалення: меню, вибір рівнів складності, вибір топ N гравців для перегляду рейтингу, можна поставити гру на паузу, достроково завершити гру, почати заново гру, звук збиття кульки, звук збиття чорної кульки, звук завершення гри.
